---
layout: post
title:  "استفاده از ابزارهایی که کمک میکنن به روز باشم"
date:   2016-12-06 22:38:03 +0330
tags: یادداشت
---

تو این دوره ای که ما زندگی میکنیم اینکه به روز باشیم نکته خیلی مهمی هست، تکنولوژی ها روز به روز در حال تغییر هستن و هر روزه تکنولوژی های جدیدی منتشر میشن به خصوص در زمینه برنامه نویس و طراحی وب که حرکت کردن همراه تکنولوژی ها کار رو برای ما راحت تر میکنه.

برای این کار هم بهترین راه خوندن کتاب ها و مطالبی هست که وبسایت ها و وبلاگ ها منتشر میکنن، اما مطمعنن همه ما مشفله های زیادی تو زندگی داریم که این وقت رو بهمون نمیده که هر روز به این وبسایت ها و وبلاگ ها که تعدادشون شاید به ۳۰ – ۴۰ تا یا بیشتر ممکنه برسه سر بزنیم و مطالبشون رو بخونیم.

من تو این مطلب یه سری از وبسایت ها و همچنین ابزار هایی که ازشون برای دنبال کردن و خوندن مطالب استفاده میکنم رو معرفی میکنم.


## دنبال کردن وبلاگ ها
من برای اینکه بتونم یه سری از وبلاگ ها رو دنبال کنم و از مطلب های جدیدشون باخبر بشم از [Feedly](https://feedly.com) استفاده میکنم، با عضویت تو فیدلی میتونین یه لیست از وبسایت هایی که مطالبشون رو دوست دارین رو بهش اضافه کنید و تو دسته های مختلف قرارشون بدین و با نصب اپلیکیشن فیدلی رو موبایل میتونین لیست مطالب جدید این وبسایت ها رو ببینین. من یه لیست از وبلاگ های خارجی و ایرانی برای خودم تهیه کردم و همه ی اونها رو تو فیدلی قرار دادم و تقریبا هر هفته یه بار اون ها رو چک میکنم. اگه هنوز با فیدلی کار نکردین برای شروع میتونین از لیستی که من برای خودم تهیه کردم استفاده کنین، شما با انتخاب دکمه + که تو سایدبار صفحه اصلی فیدلی هست به صفحه اضافه کردن محتوا میرین، پایین این صفحه با انتخاب گزینه Import OPML میتونین یه فایل OPML رو وارد کنین. من یه خروجی OPML از فیدلی خودم گرفتم و برای دانلود اینجا قرار دادم.

[دانلود فایل opml](/files/feedly-7f50955b-75a1-42dd-90d7-dff20cd0c33e-2017-08-24.opml.xml)

(مدت زیادی از تهیه این لیست میگذره و هر وقت وبلاگ های جدیدی به لیستم اضافه کردم سعی میکنم این فایل رو هم به روز کنم)

در کنار همه اینها هر موقع هم وقت داشته باشم سعی میکنم یه سری به [Hacker news](https://news.ycombinator.com/) بزنم.

## خبرنامه ها
مطمعنن این لیستی که من تهیه کردم شامل همه ی مطالب خوبی که هر روزه تو وب نوشته میشه نیست و اگه بخوام همه ی وبلاگ های خوب رو دنبال کنم این لیست خیلی طولانی و حوصله سر بر میشه برای همین از یه سری از خبرنامه ها استفاده میکنم تا هر هفته مطالب جالب تو دسته بندی هایی که من دوست دارم دنبالشون کنم، برام ایمیل بشن. برای این کار وبسایت Cooper Press یه سری خبرنامه های مختلفی داره مثل Mobile Web Weekly، DB Weekly، Ruby Weekly، JavaScript Weekly و… که میتونین به وبسایت هر کدوم که دوست داشتین مراجعه کنین و تو خبرنامه هفتگیش عضو بشین.

- [مشاهده لیست خبرنامه ها](https://cooperpress.com/publications/)
- [و یه خبرنامه هفتگی برای پایتون](https://www.pythonweekly.com)

## پادکست ها
یه وقت هایی هست که ادم همیشه حوصله خوندن نداره و دوست داره گوش بده، من معمولا زیاد پادکست گوش نمیدم ولی هر وقت که حوصلشو داشته باشم شب قبل خواب سعی میکنم یه پادکست دانلود کنم و بهش گوش بدم، برای دنبال کردن پادکست ها و گوش دادن هم از اپلیکیشن Podcasts روی گوشیم استفاده میکنم. پادکست هایی هم که دنبالشون میکنم رو قرار میدم تا اگه شما هم دوست داشتین بهشون گوش بدین.

- [JavaScript Jabber](https://devchat.tv/js-jabber)
- [Node Up](http://nodeup.com/)
- [رادیو گیک](http://jadi.net/tag/podcast/)

***

## خواندن مطالب
حالا من یه لیستی از مطالب دارم که هر هفته بیشتر و بیشتر میشن و اینکه بخوام هر هفته فلان ساعت بشینم از تو لیست بگردم و پیدا کنمشونو بخونم کار خیلی سخته هست و خود من هیچ وقت نتونستم چنین کاری کنم در کنار این یه وقت هایی هم هست که بیکارم ولی به اینترنت دسترسی ندارم که بشینم و این مطالب رو بخونم مثل وقتی که تو تاکسی هستم و یا تو دانشگاه یه ساعت های خاصی رو بیکارم. بهترین راه این هست که این مطالب رو بصورت آفلاین داشته باشم، برای این کار من از اپلیکیشن [Pocket](https://getpocket.com/) روی لپ تاپ و گوشیم استفاده میکنم، میتونین لینک های مطالبی رو که بعدا میخواین بخونین رو به پاکت بدین، پاکت اونها رو دانلود و ذخیره میکنه و هر وقت که خواستین میتونین به اونها دسترسی داشته باشین در ضمن اگه از اپ موبایل فیدلی استفاده کنین گزینه اضافه کردن به پاکت رو بالای هر مطلب براتون قرار میده تا مستقیم تو پاکت ذخیره کنین. برای اینکه با کار پاکت بیشتر آشنا بشین مطلبی که [امین آسوده درباره پاکت](http://aminasoode.com/pocket-the-internet-save-button/) نوشته رو مطالعه کنین.

و در آخر جدا از همه اینها چون در روز خیلی به توییتر سر میزنم یه سری از اکانت های وبسایت های خبری و تکنولوژی رو دنبال میکنم تا اگه خبر های جدیدی رو روزانه توییت کردن ببینم و یه سری بهشون بزنم.

