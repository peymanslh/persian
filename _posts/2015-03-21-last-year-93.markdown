---
layout: post
title:  "سالی که گذشت! چجوری گذشت؟"
date:   2015-03-21 22:38:03 +0330
tags: یادداشت
---

امروز اولین روز سال ۱۳۹۴ هست و این هم چهارمین مطلب وبلاگم و میخوام توی این مطلب یخورده درباره سال گذشته و کارهایی که کردم بنویسم.

توی این سال من خیلی سعی کردم به دنبال علاقه م یعنی طراحی وب برم ولی الان که یخورده دربارش فکر میکنم میبینم که وقت های بیشتری میتونستم برای این کار بزارم ولی کم کاری کردم.

اوایل این سال بصورت تنها کار میکردم ولی بعد از چند مدت فهمیدم وقتی تنها میشم اصلا نمیتونم برم دنبال کار و یه کار رو تنهایی انجام یدم و تمام وقتم شده بود خواب و غذا خوردن و همین شد که پیشنهاد کار توی شرکت قبلی که توش کار میکردم رو قبول کردم, درسته که اون شرکت یه شرکت سخت افزاری و شبکه بود ولی محیط شلوغ شرکت تنبلی رو از من میگرفت و از طریق شرکت هم با یه سری از آدم ها آشنا میشدم که میتونستن پروژه های خوبی رو بهم پیشنهاد بدن ولی به هر حال باز هم از هدف هام دور بودم.


کم کم از طریق وبگردی با کلاس های لایتک دانشگاه صنعتی شریف آشنا شدم  و تو دوره طراحی وب شرکت کردم, با اینکه زیاد وقت نکردم روی تمرین ها و مطالب آموزشیش کار کنم ولی چیز هایی که اونجا یاد گرفتم دید منو نسبت به برنامه نویسی وب باز تر کرد. (هنوز هم نتونستم روی پروژه این کلاس ها کار کنم و تحویلش بدم).

چند ماه بعد از شرکت توی کلاس های لاینک توی استارتاپ ویکند آمل شرکت کردم, دوره ای که یکی از مهمترین اتفاق های زندگیم بود و توی مطلب اول وبلاگم به طور کامل دربارش نوشتم.

توی این یه سال سعی کردم چیز های زیادی درباره کارم یاد بگیرم ولی با اینکه توی کارم مهارت لازم رو پیدا نکردم تونستم چند تا پروژه طراحی وبسایت رو تنها انجام بدم که شاید عیب های زیادی از نظر فنی داشته باشن ولی طی مراحل طراحی هر کدومشون تجربه های زیادی کسب کردم که از همه چیز برام مهمترن.

با همه ی این کارهایی که کردم ولی باز هم سال ۹۳ رو برای کارم سال خوبی نمیدونم و از همین الان دارم برای یادگیری و کار توی سال ۹۴ برنامه ریزی میکنم تا بیشتر و بهینه تر بتونم از وقتم استفاده کنم.
