---
layout:   post
title:    "استفاده از Dropbox Paper"
date:   2017-09-12 02:38:26 +0330
tags:   یادداشت
---

چند وقتی بود دنبال یه ویرایشگر متن خوب میگشتم که در کنار ساده بودن امکانات خوبی داشته باشه و همه جا هم برام قابل دسترس باشه تا این که دراپ باکس سرویس جدیدی به نام [Paper](https://www.dropbox.com/paper) رو منتشر کرد که البته اون اوایل زیاد ازش استفاده نمیکردم ولی الان کلا ازش برای نوشتن و ذخیره یادداشت هام استفاده میکنم.

این مدتی که من از Paper استفاده کردم بعضی از امکاناتش خیلی خوب و کار راه انداز بود که چند تاشون رو اینجا مینویسم.

##امکانات کلی
- یکی از نکته های خوب Paper ساده بودنشه، برای نوشتن کلی ایکون و منو نداره که گیج کننده باشه، تقریبا هر چیزی همون جایی هست که باید باشه.
- یکی از بهترین قسمت هاش ادیتور Markdown ـِش هست که راست به چپ و فارسی رو خوب پشتیبانی میکنه و در کنار اینکه میتونین مارک داون بنویسین از گزینه + سمت چپ هم میتونین برای درج جدول، قطعه کد، چک باکس، لیست و وارد کردن عکس و فایل از دراپ باکستون استفاده کنید.
- تو سمت راست صفحه اصلی Paper میتونید زیر گزینه ایجاد سند جدید گزینه های Brainstorm، Project plan و Meeting notes رو انتخاب کنید که هر کدوم از این گزینه های سندی جدیدی رو با یک ساختار مناسب با اسمشون براتون ایجاد میکنن.
- هر متنی که مینویسین به صورت آنی ذخیره میشه و نگرانی از بابت قطع برق و خاموش شدن سیستم و اینجور موارد نمیمونه 😶.
- با انتخاب حالت Present یک تب جدید براتون باز میشه که با انتخاب تم تیره و روشن میتونین متنی که نوشتید رو به صورت تمام صفحه ارايه بدید.
- با انتخاب گزینه دانلود میشه خیلی راحت از سند نوشته شده با فرمت  docx و Markdown خروجی گرفت .

##امکاناتی برای کار گروهی

از نکته های خوب Paper امکاناتی هست که برای کار گروهی روی سند ها بهمون میده، به تازگی برای مدیریت و هماهنگی یه پروژه از Paper استفاده کردیم و امکانات ساده و خوبش واقعا کمک کرد بهمون.

- خیلی راحت میشه سند ها رو با ایجاد لینک و یا ارسال دعوتنامه از طریق ایمیل به اشتراک گذاشت و برای هر کدوم سطح دسترسی ویرایش یا فقط مشاهده مشخص کرد.
- موقع کار کردن گروهی روی یک سند پیش میاد که بخواین بدونین فلان خط رو چه کسی نوشته، توی Paper سمت چپ متن اسم شخصی که اون خط رو نوشته نشون میده و در کنار اون از منوی اصلی هر سند گزینه Doc History هم قابل دسترسی هست که یه جورایی حس استفاده از git بهم دست میده.
- با استفاده از نوشتن + میتونین یک سندی که از قبل دارین رو به سند فعلی اتچ کنین.
- برای مشخص کردن تسک برای افراد گروه میتونین یه چک باکس وارد کنین، با نوشتن @ افراد رو منشن کنید و کنار اون با انتخاب گزینه تقویم تاریخی رو هم برای اون تسک مشخص کنید.
- برای هر خط و یا پاراگرف میشه نظر نوشت و حتی میتونین برای نظر دیگران جوابی بنویسین.
- و در اخر یکی از گزینه هایی که موقع کار گروهی خیلی برام جالب بود این بود که موقع تایپ کردن و نوشتن دیگر افراد گروه، شما هم به صورت آنی میتونید ببینید و حتی با رنگبندی که مشخص میکنه برای هر فرد میتونید ببینید که نشانگر ماوس هر شخص تو کدوم قسمت قرار داره.

برای استفاده از Dropbox Paper روی لپ تاپ و PC میتونید به [وبسایتش](https://www.dropbox.com/paper) مراجعه کنید و برای استفاده روی موبایل ها هم میتونید از اپلیکیشنش روی iOS و android استفاده کنین.

برای آشنایی با Shortcut ها و طرز استفاده هم میتونین از ایکون کیبرد که سمت راست پایین صفحه هست استفاده کنین.
